<!DOCTYPE html>
<html lang="en">
<head>
    <meta charset="UTF-8">
    <title>Rukiyah for Feed in Dream</title>
    <link rel="stylesheet" href="am.css">
</head>
<body>
    <div id="MainSection">
        <div class="border1pxSolid" id="BoxDivMainSection">
            <div class="border1pxSolid" id="BoxSet">
                <div class="side-box float-left" id="box1">
                    this is left box
                </div>
                <div class="mid-box border1pxSolid border3pxRad" id="box2">
                <h2><a href="https://www.facebook.com/kazimonirulislamBD/posts/719834968853983">main post address</a></h2>
                
                
                <div>
                <div data-testid="post_message" class="_5pbx userContent _3ds9 _3576" data-ft="{&quot;tn&quot;:&quot;K&quot;}" id="js_5"><p>হাদিয়া যখন স্নায়ুযুদ্ধের উপকরণ</p><p>      <br> পৃথিবীতে যেকোনো আন্দোলন বা বিপ্লবের পেছনে দুটো শক্তি থাকে : (ক) এমন একটি আদর্শ, যাকে কেন্দ্র করে আন্দোলন বা বিপ্লব হবে। (খ) এমন একজন আদর্শপুরুষ, যাকে অনুসারীরা অনুসরণ করবে। যেমন, মুসলমানদের কথাই ধরি। আমাদের আদর্শ ইসলাম, যা আমরা পেয়েছি আল্লাহ তাআলার কিতাব থেকে। আমাদের আদর্শপুরুষ রাসুলুল্লাহ ﷺ, যাকে আল্লাহ প্রেরণই করেছেন জীবনের সবক্ষেত্রে তার নিঃশর্ত অনুসরণ করার জন্য। কোনো আন্দোলন বা বিপ্লব বানচাল করতে চাইলে এর সবচে সহজ প্রক্রিয়া হচ্ছে, এর মূল শক্তির ওপর আঘাত হানা। এ জন্য যুগে যুগে কুফফাররা চেয়েছে কুরআনের ওপর আক্রমণ চালাতে বা রাসুলুল্লাহ ﷺ-এর প্রতি মুমিনদের অনাস্থা ও অবিশ্বাস সৃষ্টি করতে। রাসুলুল্লাহ ﷺ-এর সময়েও কুফফাররা একই পন্থাকে কাজে লাগিয়েছে। এর দ্বারা তারা মুসলমানদের আবেগ, প্রেরণা ও শক্তির উৎসকেই সমূলে নষ্ট করে দিতে চেয়েছে। </p><p> বদরযুদ্ধে মুশরিকদের ঐতিহাসিক পরাজয় দেখে মদিনার ইহুদিদের (মুনাফিকদের) ভেতরে ক্ষোভ ও দ্বেষের আগুন জ্বলে উঠল। তারা প্রতিশোধের নেশায় পাগল হয়ে গেল। যেকোনো মূল্যে তারা নিজেদের অস্থিরতা মিটাতে চাচ্ছিল। তাদের গৌরব ও ক্ষমতার জন্য সবচে বড় হুমকি যেই জাতি, তাদেরকে উচিত শিক্ষা দিতে চাচ্ছিল। এ জন্য তারা কৌশলী পথ বেছে নিল। যে-করেই হোক, মুসলমানদের শক্তির উৎসকে নষ্ট করে দিতে হবে। তাদের আদর্শপুরুষকে তাদের চোখে ঘৃণিত ও সমালোচিত বানিয়ে দিতে হবে। তাহলে এই মুসলমানরা নিজেদের প্রতাপ হারিয়ে ফেলবে। যুদ্ধজয়ের শক্তি তো দূরের কথা; চেতনাই বিকিয়ে বসবে। যেই ভাবা, সেই কাজ। তাদের সর্দার আবদুল্লাহ ইবনু উবাই ইবনু সালুল একদল লোক ঠিক করল; যাদের কাজ হচ্ছে, মুসলমানদের মধ্যে এ কথা ছড়িয়ে দেবে, দেখো, মুহাম্মাদ তোমাদেরকে দুনিয়াবিমুখতার কথা বলে। অথচ সে নিজে মুসলমানদের ধনসম্পদ তার খাবারদাবার ও গৃহের আসবাবপত্রের পেছনে ব্যয় করে। সে তো এখন রীতিমতো স্যাসানীয় সাম্রাজ্যের মহারাজা খসরুর মতো দামী দামী আসবাবপত্র গড়ে নিয়েছে; যা দেখলেও চক্ষু চড়কগাছ হয়ে যায়।</p><p> আবদুল্লাহ ইবনু উবাই ইবনু সালুল জানত, শুধু মুখে এ কথা বললেই মুসলমানরা অন্ধভাবে তা বিশ্বাস করবে না। এ জাতিকে মিষ্টি কথা ও সস্তা যুক্তি দিয়ে প্রতারিত করা যায় না। কুরআন তাদেরকে তথ্য যাচাই করে নেওয়ার শিক্ষা দিয়েছে। অন্ধত্ব ও অমূলক ধারণা পরিহার করতে বলেছে। তাই এ সংবাদ প্রচারিত হলে অবশ্যই তারা শ্রুত তথ্যের বিশুদ্ধতা ও বাস্তবতা যাচাই করে নেবে। তাই মুহাম্মাদ ﷺ-এর ঘরে যেকোনোভাবে বিলাসবহুল সামগ্রী পৌঁছে দিতে হবে। সে তার কুবুদ্ধি অনুসারে এক আনসারি নারীর দ্বারা একটি একটি দামী বিলাসী তুলতুলে বিছানা উম্মুল মুমিনিন আয়িশা রা.-এর ঘরে পৌঁছে দিলো। রাসুলুল্লাহ ﷺ যখন আয়িশা রা.-এর ঘরে আসলেন তখন তিনি দেখলেন, উম্মুল মুমিনিন রা. হাত-পা ছড়িয়ে সেই দামী কোমল বিছানার ওপর শুয়ে আরাম করছেন। রাসুলুল্লাহ  ﷺ তা দেখে রাগান্বিত হয়ে বললেন, আয়িশা, এটা আমি কী দেখছি? আয়িশা রা. আদবের সাথে জবাব দিলেন :</p><p> يا رسولَ اللهِ : فلانةٌ الأنصاريةُ دخلتْ فرأَتْ فِراشَك ، فذهبَتْ فبعثَتْ إليَّ بهذا ، فقال : رُدِّيه يا عائشةُ ! فواللهِ لو شئتُ لأجْرَى اللهُ معي جبالَ الذَّهبِ والفِضَّةِ .</p><p> হে আল্লাহর রাসুল, অমুক আনসারী মহিলা ঘরে প্রবেশ করে আপনার বিছানা দেখেছিল। এরপর সে গিয়ে আমার নিকট এ বিছানাটি পাঠিয়েছে। রাসুলুল্লাহ ﷺ বললেন, আয়িশা, তুমি এটি ফেরত পাঠাও। আল্লাহর কসম করে বলছি, আমি যদি চাইতাম, আল্লাহ আমার সাথে স্বর্ণ ও রূপার পাহাড় জারি করে দিতেন। [সহিহুত তারগিব ওয়াত তারহিব : ৩২৮৭]</p><p> ইতিমধ্যে মুনাফিকদের প্রচারণা সারা মদিনায় ছড়িয়ে পড়েছে। এক মুখ থেকে আরেক মুখে কথাটির অবিরল চর্চা হচ্ছে। রাসুলুল্লাহ ﷺ ও উম্মুল মুমিনিন এ সম্পর্কে কিছুই জানেন না। রাসুলুল্লাহ ﷺ তার স্বভাবসুলভ যুহদ হিসেবে সেই দামী বিছানাটি তৎক্ষণাৎ ফেরত পাঠানোর নির্দেশ দিয়েছিলেন। তার কথা অনুসারে সেটা ফেরতও পাঠানো হলো। এদিকে উমর রা. মুনাফিকদের অপপ্রচার শুনে আহত হলেন। সে সময় ঘটনাক্রমে মদিনায় আরেক গুঞ্জন উঠেছিল যে, রাসুলুল্লাহ ﷺ তার স্ত্রীদের তালাক দিয়েছেন। শ্রুত কথাগুলোর বাস্তবতা যাচাই করার জন্য উমর রা. রাসুলুল্লাহ ﷺ-এর ঘরে তাশরিফ আনলেন। এসে দেখলেন, সবকিছু সেই আগের মতোই। নতুন কোনো আইটেমই তার চোখে পড়ল না। </p><p> তিনি দেখলেন, রাসুলুল্লাহ ﷺ একটি শক্ত অমসৃণ চাটাইয়ের ওপর চিত হয়ে শুয়ে আছেন। তার পরনে একটি ‘ইযার’ ছাড়া কিছু নেই। ঘরে খাবারদাবারের অবস্থাও বড় করুণ। এ দৃশ্য দেখে তার চোখ দুটো ভিজে গেল। অশ্রুর ফোঁটা আর আটকে রাখতে পারলেন না। রাসুলুল্লাহ ﷺ তার অশ্রুসিক্ত চোখ দেখে কাঁদার কারণ জিজ্ঞেস করলেন। উমর রা. জবাব দিলেন, ‘আমি কাঁদব না কেন বলুন! এই চাটাই আপনার দেহের পার্শ্বে দাগ ফেলে দিয়েছে। আপনার সহায়-সম্পত্তিরও এই করুণ অবস্থা। যা দেখার তা তো দেখতেই পাচ্ছি। দুনিয়ার রাজা-বাদশাহরা ফলফলাদি আর নহরনালার মধ্যে ডুবে আছে। আর আপনি আল্লাহর রাসুল ও তার মনোনীত শ্রেষ্ঠ ব্যক্তিত্ব হয়ে আপনার সম্পত্তির এই অবস্থা! রাসুলুল্লাহ ﷺ তখন তাকে জবাব দিলেন, ‘হে খাত্তাবের পুত্র, তুমি কি এতে সন্তুষ্ট না যে, আমাদের জন্য রয়েছে আখিরাত আর ওদের জন্য বরাদ্দ শুধু এই দুনিয়া?’ [সহিহ মুসলিম : ১৪৭৯] </p><p> স্নায়ুযুদ্ধে আদর্শবাহী নেতা-সেনাপতি এবং আন্দোলন-সংগ্রামের কর্ণধারদের চরিত্রে কালিমা লেপনের ইতিহাস অনেক প্রাচীন। কারণ, নেতা, কর্ণধার ও সেনাপতিরা হচ্ছে পুরো দলের শক্তির উৎস। এখন সৈন্য ও অনুসারীদের চোখে যদি তাদেরকে বিতর্কিত ও আপত্তিকর রূপে উপস্থাপন করা যায় এবং এটা দেখানো যায় যে, তাদের কথার সঙ্গে কাজের কোনো মিল নেই। যে আদর্শের জন্য তারা অন্যদের জীবন ও সম্পদ কোরবান করার আহ্বান করছে, বস্তুত সে আদর্শ তারা নিজেরাই পালন করে না। তাহলে নিমিষেই সেই দলের চেতনা, প্রেরণা, শক্তি, বিশ্বাস, আস্থা ও আনুগত্য সবই চূর্ণ করে ফেলা সম্ভব। বদরযুদ্ধের অভাবনীয় বিজয়ের দ্বারা রাসুলুল্লাহ ﷺ মুসলমানদের চোখে আস্থা, নির্ভরতা ও ভালোবাসার যে প্রতীক হয়ে উঠেছিলেন, ইহুদিরা চেয়েছিল, সেই প্রতীককে নষ্ট করে দিতে। চাঁদের গায়ে কালো দাগ লাগাতে। </p><p> এর দ্বারা মুসলমানদের ভেতরে সংশয়, দোদুল্যমানতা ও অস্থিরতা সৃষ্টি হবে। যা মুনাফিকদের দল ভারী করতেও সহযোগিতা করবে। একবার যদি রাসুলুল্লাহ ﷺ-এর ব্যাপারে তাদের অন্তরে সামান্য সন্দেহের বীজও বপন করে দেওয়া যায়, তাহলে একসময় সেই বীজ বড় হয়ে ডালপালা ছড়াবে। রাসুলুল্লাহ ﷺ-এর ব্যক্তিত্ব থেকে সন্দেহ গিয়ে পতিত হবে রিসালাতের ওপর, এরপর তা ছড়িয়ে যাবে গোটা ইসলাম জুড়ে। তখন খুব সহজেই তাদেরকে প্রভাবিত করে মুনাফিকদের কাতারে শামিল করা যাবে। এতে সবচে বড় যে ক্ষতি হবে, মুসলমানদের ঐক্য নষ্ট হবে। আর কোনো জাতিকে পরাজিত করার অন্যতম উপায় হচ্ছে, তাদের ঐক্যের শক্তি নস্যাৎ করে দেওয়া। যুদ্ধেও বিভিন্ন ইন্টেলিজেন্স এজেন্সি সুকৌশলে এ কাজটি করে থাকে। কখনো সন্ধি চলাকালেও এই ইনজেকশন পুশ করার ধান্ধা করা হয়। যেকোনোভাবে ঐক্য নষ্ট করতে পারলে খুব সহজেই তারা দুর্বল হয়ে যায়। তাদের প্রতাপ নষ্ট হয়ে যায়। তখন বহিঃশত্রু খুব সহজেই তাদেরকে পরাজিত করতে সক্ষম হয়। </p><p> রাসুলুল্লাহ ﷺ-এর বিচক্ষণতা, বরং তার উত্তম চরিত্র ও অনুপম স্বভাববৈশিষ্ট্য এই স্নায়ুযুদ্ধে মুনাফিকদেরকে চরমভাবে পরাজিত ও অপদস্থ করতে সক্ষম হয়েছিল। একজন নেতার জন্য তাঁর জীবনীর এ দিকটিতেও রয়েছে উত্তম শিক্ষা। বস্তুত জীবনের প্রতিটি অধ্যায়েই তিনি আমাদের জন্য সর্বোত্তম আদর্শ। সাল্লাল্লাহু আলাইহি ওয়া সাল্লাম। </p><p>   <br> স্নায়ুযুদ্ধ – ২</p></div>
                </div>
                </div>
                <div class="side-box float-right" id="box3">
                    this is right box
                </div>
            </div>
        </div>
    </div>
</body>
</html>