<!DOCTYPE html>
<html lang="en">
<head>
    <meta charset="UTF-8">
    <title>Baby</title>
    <link rel="stylesheet" href="am.css">
</head>
<body>
    <div id="MainSection">
        <div class="border1pxSolid" id="BoxDivMainSection">
            <div class="border1pxSolid" id="BoxSet">
                <div class="side-box float-left" id="box1">
                    this is left box
                </div>
                <div class="mid-box border1pxSolid border3pxRad" id="box2">
                <h2><a href="https://www.facebook.com/kazimonirulislamBD/posts/719689382201875">main post address</a></h2>
                
                
                <div>
                
                <div data-testid="post_message" class="_5pbx userContent _3ds9 _3576" data-ft="{&quot;tn&quot;:&quot;K&quot;}" id="js_2"><p>শত্রুর দুর্বল পয়েন্টে আঘাত</p><p>   <br> কাউকে কুপোকাত করার খুব সহজ একটা কৌশল হচ্ছে, তার দুর্বল পয়েন্টে আঘাত করা। আমরা যখন শিশু, সে সময়ের কথা। তখন এ দেশের অধিকাংশ কওমি মাদরাসার প্রত্যক্ষ সম্পর্ক ছিল একটা 'জঙ্গি' সংগঠনের সাথে। নাম ম্যানশন করার কিছু নেই। সবাই জানে, তার নাম কী ছিল। বাংলাদেশের প্রথম সারির আকাবির আলিম যারা, তাদের অধিকাংশও এর সঙ্গে জড়িত ছিলেন। ডিজিএফআই থেকে শুরু করে সব এজেন্সিও এদের সাপোর্ট দিত। বাহিনীগুলোও তাদের কার্যক্রমে কোনো বাধা সৃষ্টি করত না। পাকিস্তানসহ পৃথিবীর অনেক অঞ্চলে যেমন রাষ্ট্রীয়ভাবে বিভিন্ন সশস্ত্র সংগঠন পালা হয়, এখানেও বিষয়টা তেমনই ছিল। </p><p> বস্তুত সরকার নিজেদের জন্য তাদেরকে হুমকি মনে করত না এবং বাহ্যিক বিবেচনায় তারা হুমকিও ছিল না। তখনো দুনিয়ায় ওয়ার অন টেররের ডাক এত উচ্চকিত হয়নি। নাইন ইলেভেনের ঘটনাও ঘটেনি। সে সময় এ অঞ্চলে জাগ্রত ছিল আরাকান ও কাশ্মীর ইস্যু। সেই মৃত সংগঠনটা মূলত আরাকানের মুসলমানদের আজাদির জন্য কাজ করত। বলা বাহুল্য, এই লক্ষ্যের সঙ্গে মৌলিকভাবে রাষ্ট্রযন্ত্রের খুব বেশি বিরোধ ছিল না। তদুপরি এমন দুই-একটা সশস্ত্র দল থাকলে দেশ যুদ্ধাক্রান্ত হলে তাদের দ্বারা বেশ ভালোরকম সাপোর্ট পাওয়া যায়। যেটা পৃথিবী বিভিন্ন দেশের ক্ষেত্রেই প্রত্যক্ষ করেছে। </p><p> যাহোক, নিজেদের কিছু অদূরদর্শিতা, অযোগ্যতা, ভুল সিদ্ধান্ত ও পারস্পরিক বিরোধকে কেন্দ্র করে সেই সংগঠন তার অস্তিত্ব হারিয়েছে। তাদের অজ্ঞাতসারেই ভারতীয় র সুকৌশলে তাদেরকে খেলে দিয়েছে। যখন এর অনুভূতি তাদের জাগ্রত হয়েছে, তখন আর ঘুরে দাঁড়ানোর কায়দা ছিল না। তারা অনেক সুযোগ পেয়েছিল। সে সময় দেশের বড় বড় মাদরাসায় প্রকাশ্যে শারীরিক প্রশিক্ষণ হতো। দেশের বিভিন্ন অঞ্চলে তাদের ক্যাম্প ছিল, যেখানে অস্ত্র প্রশিক্ষণেরও ব্যবস্থা ছিল। সে সময়ের বক্তারা প্রকাশ্যে তাদের পক্ষে বয়ান করত। এই দাওয়াত মানুষের মধ্যে ছড়িয়ে দিত। </p><p> এ সবকিছুই যে সরকারের সম্মতিতে হয়েছে, তা তো বলাই বাহুল্য। এগুলোর কোনো কিছুই এজেন্সিগুলোর অগোচরে ছিল না। বিশেষ কারণে তারা সব দেখেও না দেখার ভান করেছে; উপরন্তু বিভিন্নভাবে সাপোর্ট দিয়েছে। রাশিয়া-আফগান লড়াইয়ের সময় রাষ্ট্রীয় সমর্থনই শুধু নয়, আমেরিকার নির্দেশে এসব রাষ্ট্রের সাহায্যে অনেক মানুষ আফগান যুদ্ধে অংশগ্রহণ করেছে। এর দ্বারা সোভিয়েত ইউনিয়নের পরাজয় সহজ হয়েছে। আমেরিকা চেয়েছে কাঁটা দিয়ে কাঁটা তুলতে। সে সময় কারও নিকট আফগান-রাশিয়া যুদ্ধ জঙ্গিবাদ ছিল না; লাঠি ও ডলারের বরকতে এর অনেক পরে গিয়ে আফগান-আমেরিকা যুদ্ধ জঙ্গিবাদ হিসেবে আন্তর্জাতিকভাবে স্বীকৃতি পেয়েছে এবং উলামায়ে সু'য়ের ফাতওয়ার দ্বারা তা আরও সুদৃঢ় হয়েছে। </p><p> সেই আফগানফেরত যোদ্ধাদের দ্বারাই মূলত সেই দল গঠিত হয়েছিল। যাদের অধিকাংশের প্রত্যক্ষ লড়াইয়ের অভিজ্ঞতা থাকলেও স্ট্র্যাটেজিক অভিজ্ঞতা ছিল না। আফগানের পাহাড়ি ভূমি আর বঙ্গদেশকেও তাদের অনেকে এক মনে করেছিল। যার কারণে সে সময় স্লোগান হতো, বাংলা হবে আফগান, আমরা হব তা লি বা ন। আবেগীয় দৃষ্টিকোণ থেকে স্লোগানটা ঠিক মনে হলেও বাস্তবতার দৃষ্টিকোণ থেকে এতে মোটা দাগের অনেক আপত্তি রয়েছে। তাদের আবেগ ও নেক নিয়ত নিয়ে কারও আপত্তি করার অবকাশ নেই। কিন্তু তাদের কর্মকৌশল ও মানহাজ নিয়ে আপত্তি জাগাটা অস্বাভাবিক নয়। বুখারির হাদিসে আছে, মুমিন এক গর্তে দুবার দংশিত হয় না। এ জন্য ভুল বিস্মৃত হওয়ার বিষয় নয়; বরং ভুল তা থেকে শিক্ষাগ্রহণ করার বিষয়। </p><p> যেই দলের যাত্রা হয়েছিল মাজলুম ফরজের চেতনা নিয়ে, সেই দলের সমাপ্তি হয়েছিল গণতান্ত্রিক রাজনীতি দিয়ে। পল্টনে তারা রাজনৈতিক অফিসও খুলেছিল। তাদের আল-ওয়ালায় ভাঙ্গন হয়েছিল মতবিরোধকে মনবিরোধে পরিণত করা থেকে, আর তাদের আল-বারার ভিত্তি ধ্বংস হয়েছিল ডেমোক্রেসিকে মানহাজ হিসেবে গ্রহণ করে। হ্যাঁ, সবাই যে এর সঙ্গে একমত ছিল, এমন নয়। তাদের যত বিচ্যুতি ও স্খলন হয়েছে, এর দায় তাদের সঙ্গে সম্পর্কিত প্রতিটা ব্যক্তির ওপর চাপানো মোটেও ইনসাফ নয়। শত্রুর চাল বুঝতে না পারা সবচে বড় ব্যর্থতা। একটা দল কীভাবে তামাম দুনিয়ার মোকাবিলা করবে, যদি তারা সামান্য র-এর খপ্পরে পড়েই আগামাথা কিছু না বুঝে নিজেদের পুরো অস্তিত্ব হারিয়ে ফেলে। </p><p> যাহোক, বলছিলাম, তাদের যখন সুসময় ছিল, সে সময় বঙ্গীয় আকাবিরগণ তাদের সঙ্গে সুসম্পর্ক রেখেছিলেন। অনলাইনে একটু খুঁজলে তৎকালীন প্রথম সারির আকাবিরদের অফিসিয়াল প্যাডের অনেক বিবৃতিও পেয়ে যাবেন। আমি এখানে কারও নাম বলে তাদেরকে বিপদে ফেলতে চাই না। কারণ, এখন আর সেই সুদিন নেই। তাই চেতনারাও সব মরে গেছে। যারা একসময় নামের শেষে জি হা দি লাগাতেন এবং মাহফিলে মাহফিলে আফগান লড়াইয়ের চাক্ষুষ অভিজ্ঞতা বয়ান করতেন, তাদের কেউ এখন স্বীকারই করবেন না যে, কোনোদিন সেই দেশে তাদের সফর হয়েছিল। বিরল ব্যতিক্রম যে একেবারে নেই, তা নয়। তবে নীতি হলো, অস্বাভাবিক কিছু সাধারণ উদাহরণ হয় না। ২০০০ সালের আগের বক্তাদের বয়ান সংগ্রহ করে শুনতে পারেন। সে সময় এসব আবেগী বয়ান করার মতো কয়েকশ প্রখ্যাত ব্যক্তিত্ব এ দেশেই ছিলেন। সে কালে প্রায় দেড়যুগব্যাপী শত শত বই বেরিয়েছে এসব ব্যাপারে। এগুলো এখন রূপকথার গল্পের মতো শোনাতে পারে। কিন্তু বাস্তবতা এমনই।</p><p> আবদুল্লাহ বিন মুবারকের হাদিসের বইটাও গত প্রায় দেড় যুগ ধরে আর প্রকাশ হয় না। প্রকাশনীও চুপসে গেছে, যাদের উদ্যোগে ও সহযোগিতায় প্রকাশিত হয়েছিল, তারাও চুপসে গেছেন পুরোদমে। 'আফগানিস্তানে আমি আল্লাহকে দেখেছি' বইটা সে সময় বেশ নামকরাই ছিল। কিন্তু বইয়ের লেখক বেচারা এখন যেন এর সঙ্গে সম্পর্কহীনতার জানান দিতে পারলে বাঁচেন। সিলেটের সৈয়দ মবনু আমিরুল মুমিনিনের জীবনী লিখেছিল। বেচারার এখন দিন কাটে ফরীদ মাসউদ ও তার সমমনাদের বন্দনা করে। ডারউইনের বিবর্তন মতবাদ মিথ্যা হলেও এই বিবর্তনগুলো সত্য। করোনা যেমন সময়ে সময়ে রকম পাল্টায়, এ জাতিও সময়ে সময়ে খোলস পাল্টাতে বেশ পাকা। তাইতো একসময়ের জাগ্রত কবিও সময়ের ব্যবধানে ঘুমন্ত কবিতে পরিণত হন। একসময় মাজলুম ফরজ নিয়ে নাশিদ গেয়ে সব জায়গায় সাড়া ফেললেও এখন মিউজিক আর গণতন্ত্র-জাতীয়তাবাদ নিয়ে স্টুডিওতে বা টিভিতে ভালোই সংগীত গান। হ্যাঁ, তাদের সকলের ভেতরের অবস্থা ও অন্তরের চেতনা আল্লাহ জানেন। তা নিয়ে আমি মন্তব্য করব না। আমি কেবল বাহ্যিক অবস্থা নিয়ে কথা বলছি।</p><p> এইতো গত রমজানের আগে দেশের বড় এক শাইখের সঙ্গে সেই সংগঠনের সম্পৃক্ততা নিয়ে আলাপ উঠেছিল মিডিয়ায়, শাইখের উত্তরসূরিরা শক্তভাবে তা অস্বীকার করেছেন, এমনকি সেই সংবাদ চ্যালেঞ্জও করেছেন। নাইন ইলেভেনের পরে চারিদিকে যখন কওমি মাদরাসার বিরুদ্ধে পরিকল্পিত আওয়াজ ওঠানো হয় যে, কওমি মাদরাসা জঙ্গি প্রজনন কেন্দ্র। এই আওয়াজ ওঠানোর রহস্য হলো, দুর্বল পয়েন্টে আঘাত করা; যেটা এই লেখার শুরুতে বলে এসেছি। তখন নিজেদের অস্তিত্ব রক্ষার স্বার্থে মরে যাওয়া সংগঠনের সঙ্গে শক্ত গলায় সম্পর্কহীনতা প্রকাশ করার ধারা শুরু হয়। অবশ্য এই সম্পর্কহীনতা প্রকাশের একটা শক্ত যুক্তিও আছে। শেষের দিকে যখন তারা লাগামহীন হয়ে যায়, বিভিন্ন ভুল সিদ্ধান্ত নিতে থাকে, কিছু বাড়াবাড়ির ঘটনাও সামনে আসে; তখন কিছু আলিম তাদের সঙ্গে এ বিষয়গুলো নিয়ে আলোচনা, বরং সমালোচনা করেন। এর প্রতিক্রিয়ায়ও কারও কারও তিক্ত অভিজ্ঞতা রয়েছে। যার কারণে যেই শায়খকে নিয়ে কয়েক মাস আগে আলোচনা উঠেছিল, প্রথম সময়ে তিনি শক্ত সমর্থন দিলেও শেষ সময়ে তার সঙ্গে চরম বৈরিতা তৈরি হয়েছিল। সে হিসেবে যারা সম্পর্হীনতার কথা জোর গলায় মিডিয়ায় বলেছেন, তাদের কথাকেও একবাক্যে মিথ্যে বলার সুযোগ নেই। </p><p> ওদের দুর্বল পয়েন্টের আঘাত এখানেই শেষ নয়। দেহের কোনো অঙ্গ আক্রান্ত হলে সেখানে যদি আঘাতের পর আঘাত করা যায়, তাহলে বড় বীরকেও সহজেই কুপোকাত করা যায়। এ জন্য ফাইটাররা এই কৌশলটা বেশ কাজে লাগায়। কারও হাতে ব্যথা পেয়েছে, এখন সে চেষ্টা করবে, ঘুরে ঘুরে বারবার সেই হাতে আঘাত করে অকেজো করে ফেলতে। একই কাজ ইবলিসের দোসররাও করেছে। সেই জঙ্গিবাদ ইস্যুকে টেনে টেনে ২০০২ থেকে ২০২০ পর্যন্ত এনেছে। একসময় যেটা ছিল স্রেফ একটি দলের সঙ্গে সম্পর্কহীনতার ঘোষণা, এখন এসে সেটাই হয়েছে পুরো মাজলুম ফরজের সঙ্গে সম্পর্কহীনতার নামান্তর। এক্ষেত্রে ওরা সফল, আমরা ব্যর্থ। আর রয়েছে একদল অবুঝ ভাইয়ের ভুল পদক্ষেপের নেতিবাচক প্রভাব; যেগুলোকে বেচারারা হাইলাইট করে ভালোই সুযোগ করে নিতে পেরেছে। একসময় আনওয়ার শাহ কিশোরগঞ্জি সম্পর্কহীনতার ঘোষণা দিলে একটি ভ্রান্ত গোষ্ঠী তাকে সতর্কবার্তা পাঠিয়েছিল। সময়ের ব্যবধানে এখন পুরো একটি বিধানের সঙ্গে সম্পর্কহীনতার ফাতওয়া সর্বত্র ফেরি করে বেড়ায় এক দাঁড়কাক। আর তার কোনো বিরোধিতা হবে তো দূরের কথা, ১ লাখ ১৫ হাজার স্বাক্ষর দিয়ে উলটো তার সঙ্গে ঐকমত্য পোষণ করা হয়, তার উদ্যোগে বিভিন্ন বড় বড় অনুষ্ঠানেরও আয়োজন করা হয়। </p><p> দুর্বল পয়েন্টে আঘাত হানার আরেকটি প্রকৃষ্ট উদাহরণ হচ্ছে মাওলানা আশরাফ আলি রহ.। ৭১ এ তিনি ছিলেন পাকিস্তানের পক্ষে। এমন বহুজনই ছিলেন; যাদের কেউ কেউ সময়ের ব্যবধানে বিবর্তিত হয়ে মুক্তিযোদ্ধা অভিধাও ধারণ করেছেন। এটা অনেকটা ওপেন সিক্রেটের মতো। এই সরকারের আমলে যখন যুদ্ধাপরাধীদের বিরুদ্ধে ধরপাকড় শুরু হলো, তখন এই দুর্বল পয়েন্টটাকে কাজে লাগিয়ে মরহুম বয়োবৃদ্ধ আলিমকেও ভালোরকম হয়রানি করতেও সক্ষম হয়েছিল। বিভিন্ন ইস্যুতে গ্রেফতারির ভয় দেখিয়ে তাকে নিবৃত্ত হতে বাধ্য করা হয়েছে। বাস্তবে তার করারও কিছু ছিল না। হয়তো মাওলানা সাইদির মতো জিন্দানখানায় ধুঁকে ধুঁকে মরতে হবে, নইলে সাময়িকভাবে একটু চুপ থাকতে হবে। যেহেতু বিভিন্ন দীনি খেদমতে তিনি জড়িত ছিলেন, তাই প্রথম সুরত গ্রহণ করে নিলে এই খেদমতগুলো নির্ঘাত বন্ধ হয়ে যাবে। তাই বাধ্য হয়ে তিনি পদস্থদের সঙ্গে সুসম্পর্ক রেখেছেন এবং তাদের নির্দেশনাগুলো অনুসরণ করেছেন।</p><p> কথা অনেক লম্বা হয়ে গেল। মূলনীতি প্রসঙ্গে আলোচনা শুরু হয়েও উদাহরণের মধ্যে দিয়েই সময় কেটে গেল। আমি জানি, বিষয়গুলো বড় সেনসিটিভ। এতে অনেকের গাত্রদাহ হওয়াও স্বাভাবিক। তবে নতুন প্রজন্মের কিছু বাস্তবতা জানা থাকা দরকার। এই কথাগুলো বলার উপযুক্ত মোটেও আমি নই। যারা বলার উপযুক্ত, তারা যেহেতু বলেন না, তাই অগোছালোভাবে হলেও কিছু কথা বলে যাই। হতে পারে, এগুলো কারও সুবুদ্ধি উদয় হবার ওয়াসিলা হবে।</p></div>
                </div>
                </div>
                <div class="side-box float-right" id="box3">
                    this is right box
                </div>
            </div>
        </div>
    </div>
</body>
</html>