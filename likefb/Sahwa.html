<!DOCTYPE html>
<html lang="en">
<head>
    <meta charset="UTF-8">
    <title>Sahwa</title>
    <link rel="stylesheet" href="am.css">
</head>
<body>
    <div id="MainSection">
        <div class="border1pxSolid" id="BoxDivMainSection">
            <div class="border1pxSolid" id="BoxSet">
                <div class="side-box float-left" id="box1">
                    this is left box
                </div>
                <div class="mid-box border1pxSolid border3pxRad" id="box2">
                <h2><a href="https://www.facebook.com/kazimonirulislamBD/posts/719542675549879">main post address</a></h2>
                
                
                <div>
                 <div data-testid="post_message" class="_5pbx userContent _3ds9 _3576" data-ft="{&quot;tn&quot;:&quot;K&quot;}" id="js_2"><p>ধর্ষক আর ইভটিজারের বিরুদ্ধে ফেসবুক পোস্টে ঝড় তুলে কী হবে, যদি আপনি নিজেই একজন গর্বিত (?) ইভটিজার এবং ধর্ষক মানসিকতার লোক হন! কথাটা হয়তো একটু কেমন শোনা যাচ্ছে। আপনার বোন বা স্ত্রীর যদি ফেসবুক আইডি থাকে, তাহলে তার অনুমতি নিয়ে একবার ম্যাসেঞ্জারে ঢুঁ মারবেন। বাস্তবিক জগতে পর্দানশীন নারীরা সাধারণত ইভিটিজিং থেকে নিরাপদ থাকে। কিন্তু এই রঙিন জগতে কিসের পর্দানশীন আর অপর্দানশীন, গণহারে সবাই যৌন হয়রানির শিকার হয়। মুখ খুলে খুব কম মেয়েই হয়তো এটা প্রকাশ করে। </p><p> দীনদার ফিমেল আইডিগুলোর সবার অবস্থাই প্রায় অভিন্ন। এরপর যারা যত প্রতিভা প্রকাশ করে, তাদের বিড়ম্বনা তত বেশি। অবস্থা অনেকটা এমন, বেচারা আইডি খুলেই অপরাধ করে ফেলেছে। পাড়ার চাঁদাবাজদের মতো প্রত্যেক নারীর ওপরই তার যেন হক রয়েছে, তাই তাকে খানিকটা হলেও ভালোবাসি দিতে হবে। যেকোনো মূল্যে এখন তার সঙ্গে চ্যাটিংয়ে সুখ-দুঃখ ভাগ করে নিতে হবে। এবাউটে যদি সিঙ্গেল লেখা থাকে আর ডেইট অফ বার্থও কম হয়ে থাকে, তাহলে তো কথাই নেই। টুপিওয়ালা এখন সব বোরকাওয়ালীকে নিজের অধিকারভুক্ত সম্পত্তি ভাবতে শুরু করে।</p><p> ফেসবুকে কিশোর বয়সী যেসব ছেলেপেলের আনাগোনা, তাদের অধিকাংশই একেকজন ইভটিজার। আপনার ছোট ভাই বা কাজিনের ম্যাসেঞ্জার চেক দিয়ে বিষয়টা যাচাই করতে পারেন। ফেসবুকে তাদের বিশেষ কোনো কাজও নেই। তারা লেখালেখিও করে না, জ্ঞান অর্জন করার মানসেও আসে না; বরং এটা তাদের বিনোদনের একটা মাধ্যম মাত্র। হ্যাঁ, তারা এখানে হিজাবি সিসদেরকে নেক নিয়তে (?) দাওয়াত দেয়, বাবু বাবু বলে ভোরবেলা ফজর আদায়ের জন্য জাগিয়ে দেয়, দিনতারিখ ঠিক করে ডেটিংয়ে গিয়ে ইসলামি বই হাদিয়া দেয়, সে বাদে অন্যদের সমুখে পর্দা করার গুরুত্ব বয়ান করে, গুগল ঘেঁটে তার প্রয়োজনীয় মাসআলা-মাসায়িল শুনিয়ে দেয়। এতে তার জোশও বাড়ে, অর্থ উপার্জনের প্রবল লিপ্সাও তৈরি হয়। আরও অনেক কিছুই ঘটে, সব বলাও উচিত নয়।</p><p> যাদের পর্নোগ্রাফি দেখার অভ্যাস রয়েছে, তাদের অধিকাংশই মানসিকভাবে ধর্ষক। তারা সুযোগ পাচ্ছে না বা সাহস করে উঠছে না, এ জন্য হয়তো সরাসরি ধর্ষণকর্মে লিপ্ত হচ্ছে না। তবে তারা মনে মনে অনেককে ধর্ষণ করে। রাস্তা ধরে কাউকে হেঁটে যেতে দেখলে বস্ত্রহীন গোশতের টুকরা চোখে ভাসতে থাকে। কখনো ভেতরে একাকী পুড়তে থাকে আর কখনো-বা মাস্টারবেশনের দ্বারা সব দুঃখ ঝেড়ে ফেলতে চায়। সে ভালো হতে চায়; কিন্তু এক অদৃশ্য আকর্ষণ তাকে টেনে টেনে একই পথে নিয়ে যায়। </p><p> এরপর শুরু হয় সমকামিতার ব্যাধি কিংবা জাগে নেশা করে মন শান্ত করার আকর্ষণ। তার আত্মবিশ্বাস ক্রমশ মরে যায়, ভেতরে অস্থিরতা ও হীনম্মন্যতা জেগেই থাকে, নিজেকে তার বড় অসহায় মনে হয়। এরপর কখনো সে লিভ টুগেদারকে বেছে নেয়, কখনোবা পতিতার দিকেও পা বাড়ায়। সে কোনোদিন যে ফেরে না, এমন নয়। তবে যখন ফেরে, তখন আর তার তেমন কিছু বাকি থাকে না। জীবন ও যৌবন সব শেষ করে ফেলে। তার বাকি জীবন বড় হতাশা ও দুঃখের মধ্যে কাটে। শুরুতে যে বিষয়টা ছিল তার দৃষ্টিতে খুব সামান্য কিছু, তা-ই তাকে ধ্বংসের অথৈ সাগরে ছুড়ে ফেলে; যেখান থেকে কোনোদিনও আর তার ফেরা হয় না। ফিরলেও সাথে সম্পদ কিছু আর বাকি থাকে না। </p><p> পর্নোগ্রাফি দেখতে গিয়ে স্ক্রিনে যখন সে তার দৃষ্টি নিবদ্ধ রাখে, সে সময় তার সামনে যে অভিনয় ভেসে ওঠে, তা কি তার অন্তরে মোটেও রেখাপাত করে না? সে কি নিজেকে সেই চিত্রে কল্পনা করে না? স্ক্রিনে মা-বোনের সাথে যা কিছু ঘটতে দেখে, তার কোনো প্রভাব কি তার ভেতরেও পড়ে না? দেশে দেশে এই যে ধর্ষণের সয়লাব, এর পেছনে এসব পর্নোগ্রাফির কি অবদান নেই? দেশে দেশে এই যে সন্ত্রাসের মহড়া, বড় পর্দার ক্রিমিনাল চরিত্রগুলোর কি এর পেছনে প্রভাব নেই? যদি প্রভাব না-ই থাকত, তাহলে ভারত কেন এত কোটি কোটি টাকা খরচ করে মাজলুম ফরজবিরোধী মুভি বানায়? হলিউড-বলিউড-টলিউড সব জায়গায় কেন গান্ধিবাদী ইসলাম ও বিদআতি কর্মকাণ্ডকে গুরুত্বের সাথে তুলে ধরা হয়? বস্তুত এসব সেলিব্রিটির অভিনয়ের দ্বারা মানুষের মনস্তত্ত্বকে দখলে নিয়ে নেওয়া হয়। মানুষ দাজ্জালের এত নাম শোনার পরও তাকে দেখে ধ্বংসের দূত হিসেবে চিনবে না কেন? উলটো কেন তাকে রব হিসেবে মেনে নেবে? জবাব একটাই। দাজ্জাল আসার আগেই মানুষের মগজধোলাই করে ফেলা হবে। ব্রেইনওয়াশড প্রজন্ম দাজ্জালকেই নিজেদের মাসিহা মনে করবে। আর দাজ্জালবিরোধী সবাইকে জঙ্গি ও সন্ত্রাসী হিসেবে জানবে। এমনিও বস্তুবাদীদের মাসিহা তো দাজ্জালই; তাওহিদবাদীদের মাসিহা যেমন ইসা আ.।</p><p> আমাদের এই উঠতি বয়সের ছেলেরাই যদি ইভটিজিংয়ের অভ্যাস ছাড়ত, তাহলে অসংখ্য দীনদার নারীই ফিতনা থেকে বাঁচত, স্বস্তিতে নিঃশ্বাসও নিতে পারত। কয়েক বাচ্চার মা হয়েও এদের জ্বালা থেকে খুব কম নারীই বাঁচতে পারে। একেকজনের কী সুন্দর সুন্দর প্রোফাইল পিক, নামের আগে মুফতি-মাওলানা টাইটেল, নামের শেষেও মাক্কি-মাদানি লকব, কিন্তু এমন লুচু স্বভাবের প্রকাশ তারা ঘটান; যা ভাষায়ও প্রকাশ করার মতো নয়। কেউ এভোয়েড করতে চাইলে তাকে বেশ সুন্দরভাবে দীনি বয়ানও দিয়ে দেন। তার অন্তর যে বড় ফ্রেশ আর মেয়েটা যে অহংকারী, এটা কুরআন-হাদিস দ্বারা বুঝিয়ে দেন। সবশেষে আল্লাহর কাছে বিচার দায়ের করেন। পারেন না শুধু এসিড মেরে চেহারাটা ঝলসে দিতে। বাস্তবজগতের ইভটিজাররা তাও তো চেহারা দেখে ক্রাশ খেয়ে এসব করে, আর এই মিসকিনরা আইডির নাম দেখেই ক্রাশ খেয়ে যায়। আপনি ফেইক ফিমেইল আইডি খুললে আপনার জেন্ডার যা-ই হোক, তারা আপনার জন্যও নিজেদেরকে কোরবান করে দিতে তিন পায়ে রাজি হয়ে যাবে। বস্তুত এরা যতবার ব্রাশ করে, তারচে বেশি ক্রাশ খায়। এদের যেকোনো মূল্যে একটা পার্টনার লাগবেই; তার চেহারা-সুরত যেমনই হোক না কেন, এটা তাদের দেখার বিষয় না। কারণ, বিয়ে তো আর এদেরকে করবে না। জাস্ট মজা নেওয়ার জন্য এই নোংরামির আয়োজন। আসলে এগুলো ক্রাশ-ট্রাশ কিছু না; সবই হলো চামড়া ব্যবসার ধান্ধা। এরা অফলাইনে গোনাহের পরিবেশ পায়নি; তাই গোনাহ করার সুযোগ তাদের নেই। যদি সুযোগ পেত, তাহলে স্বগর্বে সেঞ্চুরি করে ঠিকই জাতিকে দেখিয়ে দিত। </p><p> শাহওয়াতের পাগলা ঘোড়া নিয়ন্ত্রণ করতে শিখুন। বিবেককে কাণ্ডারি বানিয়ে জীবননৌকার বৈঠা তার হাতে তুলে দিন। নইলে ছিটকে পড়বেন বা ডুবে মরবেন। সম্মানও বড় দামী জিনিস। একবার হারিয়ে ফেললে যতই আফসোস করেন, লাভ হবে না। যৌবনও জীবনে একবারই পাবেন। নষ্ট করে ফেললে বেঁচে থেকেও জীবনটা হবে নিরস। মৃত্যুই তখন হবে পরম কাম্য। ডিপ্রেশন ভর করবে আপনার ওপর। ইদানীং অনেক আত্মহত্যার ঘটনাও তো সামনে আসে। আর নেশার জগতে বহু মানুষ শুধু এ কারণেই পা বাড়ায়। আল্লাহ সবাইকে হেফাজত করুন।</p></div>  
                </div>
                </div>
                <div class="side-box float-right" id="box3">
                    this is right box
                </div>
            </div>
        </div>
    </div>
</body>
</html>