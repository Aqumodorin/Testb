<!DOCTYPE html>
<html lang="en">
<head>
    <meta charset="UTF-8">
    <title>test6</title>
    <link rel="stylesheet" href="cs6.css">
</head>
<body>
    <div id="MainSection">
        <div class="border1pxSolid" id="BoxDivMainSection">
            <div class="border1pxSolid" id="BoxSet">
                <div class="side-box float-left" id="box1">
                    this is right box
                </div>
                <div class="mid-box border1pxSolid border3pxRad" id="box2">
                   <p>আজ ২৩ শাওয়াল। শাওয়ালের ছয় রোজা এখনো যারা রাখেননি, তাদের জন্য সেই রোজাগুলো রাখার এখনই সুযোগ। আবার মাত্র ৩৭ দিন পর আগমন ঘটছে শ্রেষ্ঠ দশ রজনীর; স্বয়ং আল্লাহ যার শপথ করেছেন সুরা ফাজরের দ্বিতীয় আয়াতে। কোরবানির বাকি আছে সর্বসাকুল্যে দেড় মাসের মতো। আর্থিক ও মানসিকভাবে প্রস্তুতি গ্রহণ করার সময়ও এখনই। এ বছর কোরবানির সময় কী বিধিনিষেধ ও নিয়মকানুন আরোপ করা হয়, আল্লাহ ভালো জানেন। তবে সেক্যুলাররা চেষ্টা করবে করোনাকে কেন্দ্র করে কোরবানির বিরুদ্ধে উঠেপড়ে লাগার। </p><p> কওমি মাদরাসাগুলো এ বছর রমজানে আর্থিকভাবে লোকসানের শিকার হয়েছে। অন্যান্য বছর যেখানে লাখ লাখ টাকা গরীবদের ফান্ডে জমা হয়, সেখানে এ বছর জমার পরিমাণ নিতান্ত কম। কোরবানির চামড়ার বাজারদর কৃত্রিমভাবে কমিয়ে এনে মাদরাসাগুলোর ক্ষতি তো আগেই করা হয়েছে। এ বছর সেই ক্ষতির পরিমাণটা আরও বেশি হবে। কারণ, মাদরাসাগুলো বন্ধ থাকায় ছাত্ররা এবার কোরবানির চামড়া সংগ্রহের কাজ আঞ্জাম দেবে না। যদিও আমাদের আকাবির থানবি রহ. থেকে শুরু করে ফখরে বাঙাল আল্লামা তাজুল ইসলাম রহ. বা আল্লামা মুহাম্মাদুল্লাহ হাফেজ্জি রহ.-এর আদর্শ অনুসরণে প্রচলিত পন্থায় চামড়া সংগ্রহের কাজকে আমরা অপছন্দের চোখে দেখি এবং এটা তালিবুল ইলমদের আত্মমর্যাদাবোধ নষ্টে এবং হীনম্মন্যতা সৃষ্টিতে বড় রকমের অবদান রাখে বলে মনে করি। </p><p> কওমি মাদরাসার অধিকাংশ শিক্ষকই হয়তো এখন আর নিয়মিত বেতন পাচ্ছেন না বা পেলেও খুব সামান্যই পাচ্ছেন। সামনে ঈদ আসছে। যাদের পরিবার আছে, এ সময়গুলোতে তাদের খরচ অনেক। স্রেফ মাদরাসার ওপর নিজেদের জীবন ও জীবিকা নির্ভরশীল না বানিয়ে বিকল্প চিন্তাও করা উচিত। সম্মানজনক রিজিকের অর্থ শুধু আরামকেদারায় বসে বা চার দেয়ালের ভেতরে থেকে পঠনপাঠনের দ্বারা অর্থ উপার্জনই নয়; বরং বৈধ যেকোনো পেশা থেকে অর্জিত অর্থই হতে পারে সম্মানজনক রিজিক। নিজের হাতের কামাইয়ের চাইতে উত্তম রিজিক আর কী হতে পারে! ব্যবসার সঙ্গেই বা অন্য কোন জিনিসের তুলনা হতে পারে! নবিগণের দ্বারা আল্লাহ ছাগল চরানোর কাজও করিয়েছেন। সেখানে আমাদের মতো মানুষদের জন্য রিকশা বা অটো চালানোকেও অসম্মানজনক ভাবার সুযোগ কোথায়! কেউ যদি আপনাকে দোকানদারি করতে দেখে নাক সিটকায় বা আপনাকে শরবত বিক্রি করতে দেখে কিংবা ক্ষেতখামারে কাজ করতে দেখে অন্যায় সমালোচনায় মেতে ওঠে, তবে আপনি তাকে এড়িয়ে চলুন। সে একজন অহংকারী ছাড়া কিছু নয়। </p><p> আমরা নিজেদের এমন মেকি আত্মমর্যাদাবোধ বানিয়ে নিয়েছি যে, তাগুতের গোলামি করতে আমাদের ইজ্জত যায় না; কিন্তু নিজের সাইকেল চালিয়ে বাজারে গেলেও ইজ্জত পাংচার হয়ে যায়। যেমন, তাগুতি সিস্টেমের ধ্বজাধারীদের জন্য অফিসিয়ালভাবে স্তুতি বর্ণনা বা শোকগাঁথা প্রকাশ করলে তা আমাদের চোখে হয় উদারতা। কিন্তু নিজেদের সাহসী হকপন্থী লোকগুলো জুলুমের শিকার হয়ে জিন্দানখানায় ধুঁকে ধুঁকে মরলেও তাদের পক্ষে আওয়াজ ওঠানোর মতো সৎসাহস বা সামান্য উদারতাও কখনো আমাদের থেকে দেখা যায় না। </p><p> দাজ্জাল যখন ক্ষমতাসীন হবে আর মাহদি হবে রাষ্ট্রদোহী, সে সময় পরীক্ষা হবে, বস্তুত কারা আল্লাহর ওলি আর কারা সফেদ লেবাসের আড়ালে জাগতিক সুবিধাবাদী।</p>
                </div>
                <div class="side-box float-right" id="box3">
                    this is right box
                </div>
            </div>
        </div>
    </div>
</body>
</html>