<!DOCTYPE html>
<html lang="en">
<head>
    <meta charset="UTF-8">
    <title>Beer E Mauna</title>
    <link rel="stylesheet" href="ns.css">
</head>
<body>
    
       <div id="mainBoxkalantorpatokforum">
       
        <div id="postBox941753792903607">
            <a href="https://www.facebook.com/groups/kalantorpatokforum/permalink/941753792903607/"><h2>Main Post Link</h2></a>

<div data-testid="post_message" class="_5pbx userContent _3576" data-ft="{&quot;tn&quot;:&quot;K&quot;}" id="js_8"><p>সাহাবাকথন(পর্ব-১)<br> হারাম ইবন মিলহান রাদিয়াল্লাহু তায়ালা আনহু</p><p> উহুদ যুদ্ধে মুসলিমদের আপাত পরাজয়ে মুসলিমদের বিরুদ্ধে মদীনা ও এর আশেপাশের মুশরিক ও ইয়াহুদী গোত্রগুলোর সাহস যেন অনেকটাই বেড়ে যায়. তারা বিভিন্নভাবে মহানবী(সা) কে হত্যা করা ও ইসলাম কে চিরতরে নির্মূল করার ষড়যন্ত্রে লিপ্ত হতে শুরু করে. কিন্তু মহান আল্লাহর অনুগ্রহে মহানবী(সা) তার দূর্দমনীয় যুদ্ধ কৌশল অব্যাহত রাখেন. তিনি বিভিন্ন গোত্রের এ সকল ষড়যন্ত্র এর খবরাখবর দূত মারফত জেনে নেন ও তা প্রতিহত করেন. এজন্য তিনি সাহাবা(রা) এর বিশেষ বিশেষ বাহিনী প্রেরণ করে সেসকল গোত্রে আকস্মিক আক্রমণ পরিচালনা করেন ও কখনও ষড়যন্ত্রের মূল নায়ককে গুপ্ত হত্যার আদেশ করেন.  কিন্তু এতদসত্ত্বেও যড়যন্ত্রকারীদের মিশনে কিছু বিপর্যয় সংঘটিত হয়. </p><p> বীরে মাউনার হত্যাকান্ড এর মধ্যে অন্যতম.</p><p> ঘটনাটি হল, নজদ এলাকার বনু আমের গোত্রের এক শীর্ষস্থানীয় ব্যক্তি আমীর ইবনে আত তুফাইল মহানবী(সা) কে এই মর্মে শর্তারোপ করে চিঠি প্রেরণ করে যে হয়তো সে গাফতান গোত্রের হাজার হাজার নারী পুরুষ নিয়ে নবীজি ও সাহাবা দের উপর আক্রমণ করবে নতুবা নবীজির মৃত্যুর পরে যেন তাকে খিলাফাহ দেওয়া হয় অথবা সে হবে বেদুইন দের শাসনকর্তা আর মহানবী(সা) থাকবেন কেবল মদীনার; যদিও সে তখনও তার নিজ গোত্রের ই গোত্রপ্রধান হয়ে উঠতে পারে নি. মহানবী(সা) তার এ আবদার কে তেমন কোন হুমকি মনে করলেন না ও সেসব শর্তকে গুরুত্ব দিলেন না. এতে তুফাইল ক্ষিপ্ত হয়ে উঠল. অন্যদিকে তুফাইল এর চাচা বনু আমের গোত্রের প্রধান নেতা আবু বারা আমীর ইবনে মালিক ইবনে জাফর মহানবী(সা) এর দরবারে হাজির হয়ে নিজ গোত্রে ইসলামের দাওয়াহ দেওয়ার জন্য একটি জামায়াত প্রেরণ করার আর্জি পেশ করল. মহানবী(সা) তাকে ইসলাম গ্রহনের আহবান জানালে সে তা গ্রহনে সম্মতি দিল না আবার অসম্মতিও প্রকাশ করল না. ইসলামের প্রতি ভালবাসা ও আগ্রহ প্রকাশ করে সে নিজ গোত্রের জন্য বিশেষ জামায়াত এর আবেদন জানাল যাতে তার গোত্র ইসলাম এর দাওয়াত পায় ও এ দ্বারা উপকৃত হয়. মহানবী(সা) এতে বেশ খুশি হলেও তিনি প্রাথমিকভাবে এতে সম্মত হতে ভরসা পেলেন না. এর কারণ কিছুদিন আগেই ১০জন সাহাবীর একটি কাফেলা এভাবে প্রতারিত হয়ে প্রত্যেকেই নির্মম হত্যাকান্ডের শিকার হয়েছিলেন. কিন্তু আবু বারা মহানবী(সা) কে সাহাবাদের কাফেলা প্রেরণের ব্যাপারে তাদের নিরাপত্তার প্রতিশ্রুতি দেন. এতে তিনি বনু নাজ্জার গোত্রের হারাম ইবনে মিলহান(রা)কে আমীর নিযুক্ত করে ৭০জন বিশিষ্ট সাহাবী কে বনু আমের গোত্রের উদ্দেশ্যে প্রেরণ করেন. সাহাবাদের এই কাফেলা যখন বীরে মাউনা নামক স্থানে পৌছায় (যা ছিল বনু আমের ও বনু সুলাইম গোত্রের মধ্যবর্তী জায়গার একটি কুয়ার স্থান) তখন হযরত হারাম ইবনে মিলহান(রা)বনু আমের গোত্রের আমির ইবনে আত তুফাইল এর কাছে মহানবী(সা) এর চিঠি পৌছানোর ব্যাপারে নিরাপত্তা চান. তুফাইল এর নিকট পৌছালে সে নবীজির চিঠি পাঠ করে শোনান. কিন্তু তুফাইল তা ভ্রুক্ষেপ ও করল না বরং সে ইশারায় জাব্বার নামক এক ব্যক্তি কে আদেশ করল হারাম(রা) কে হত্যা করে দেওয়ার জন্য . সে হারাম ইবনে মিলহান(রা) এর পেছন দিক থেকে বর্শা দিয়ে আঘাত করল যা তার বুক ভেদ করে সামনে দিয়ে বেরিয়ে আসল. এই আকস্মিক নির্মমতায় হারাম(রা) তার শরীরের রক্ত মুখে ও মাথায় ছিটাতে ছিটাতে বলে উঠলেন," কাবা ঘরের প্রভুর শপথ! আমি কামিয়াব হয়ে গিয়েছি!". উপস্থিত সকলেই তার এ কথায় বিস্ময়াভিভূত হয়ে গেল. তারা বিশ্বাস ই করতে পারছিল না একজন মানুষ মৃত্যুমুখে দাড়িয়ে কিভাবে এ কথা বলতে পারে যে সে কামিয়াব হয়ে গিয়েছে! স্বয়ং হত্যাকারী তার এ কথা দ্বারা ভীষণভাবে ধাক্কা খেল ও লোকদের কে জিজ্ঞাসা করল উনি যে কামিয়াবির কথা বললেন এ কামিয়াবীর অর্থ কি? তারা বলল তিনি শহীদি মৃত্য অর্জন করেছন যার প্রতিদান জান্নাত! জাব্বার তার কথা অনুধাবন করতে পেরে বলে উঠল সত্যি সত্যি ই তিনি কামিয়াব হয়েছেন! পরবর্তীতে জাব্বার এ ঘটনার পরিপ্রেক্ষিতেই মুসলমান হয়ে যান. </p><p> হারাম ইবনে মিলহাম (রা) ছিলেন এমন 70জন সাহাবীদের আমীর যাদের কে বলা হত আল কুর'রা অর্থাৎ কুরআন তেলাওয়াতকারী. তারা দিনের বেলা জীবিকা নির্বাহের জন্য কাজ করতেন ও আস সুফফার অধিবাসীদের জন্য তা ব্যয় করতেন. আর রাতের বেলায় তারা কুর আন তেলাওয়াত করতেন ও একত্রে বসে কুরআন নিয়ে পড়াশোনা করতেন. </p><p> হারাম ইবনে মিলহাম (রা) কে হত্যার পরে তুফাইল নিজ গোত্র বনু আমের এর সাহায্য কামনা করে সকল সাহাবাদের কে হত্যা করার জন্য. কিন্তু যেহেতু তার চাচা গোত্র প্রধান আবু বারা এসকল সাহাবাদের নিরাপত্তার ব্যাপারে মহানবীর(সা) সাথে প্রতিজ্ঞাবদ্ধ ছিলেন তাই তারা এ হত্যাকান্ডে অংশ নিতে অস্বীকৃতি জানায়.  তুফাইল তখন সুলাইম গোত্রের সাহায্য কামনা করে ও এ গোত্র তুফাইল এর পক্ষে সাহাবীদের কে ঘিরে ফেলে. সাহাবীরা বাধ্য হয়ে তরবারি হাতে তুলে নেন. কেবলমাত্র ১জন সাহাবী বাদে ৭০জন সাহাবীর সকলে শহীদ হয়ে যান. নবীজির কাছে যখন এ খবর পৌছায় তখন তিনি মারাত্মকভাবে কষ্ট পান ও সুলাইম গোত্রের বিরুদ্ধে দোয়া করেন. তিনি তখন থেকে দোয়ায়ে কুনুত পড়া শুরু করেন ও প্রতি নামাজে তা পড়তে থাকেন ও এভাবে মাস খানিক তিনি তাদের বিরুদ্ধে দোয়া করতে থাকেন.<br> আল্লাহর নবীজির দোয়া কবুল করেন ও তাদের প্রত্যেকের একসময় নির্মম পরিণতি হয়. স্বয়ং তুফাইল প্লেগ রোগে আক্রান্ত হয়ে মনুষ্য সমাজ থেকে পরিত্যক্ত হয়ে মারা যায়. আল্লাহ উত্তম ফায়সালাকারী.</p><p> রেফারেন্স:<br> ১. সীরাহ(রেইনড্রপস)<br> ২. হায়াতুস সাহাবা<br> ৩. বিদায়া ওয়ান নিহায়া</p><p> (কিছু অনিচ্ছাকৃত টাইপিং মিসটেক আছে মোবাইলে বাংলা লিখার সফটওয়্যার এ সমস্যা থাকার কারণে. তাই বেশ কষ্টসাধ্য হয়েছে লিখতে. কিন্তু সীরাহ পড়তে গিয়ে মহানবী(সা) এর এ সাহাবীর(রা) ঈমানের প্রতি ভালবাসায় সিক্ত হয়ে মনে হল বাধা বিপত্তি উপেক্ষা করে এ হৃদয় কিছুটা সরব হয়ে উঠুক উনার স্মরণে, মানুষের দ্বারে সে পবিত্র যুগের খুব প্রিয় এক গল্প পুনরায় উন্মোচিত হোক..<br> দোয়ার আবেদন রইল. )</p></div>
        </div>
        
    </div>
</body>
</html>